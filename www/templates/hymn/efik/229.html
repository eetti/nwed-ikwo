<div class="verse hymn-block">
    <p class="verse-number">1</p>
<p>Dop, ukpon mi, Obon odu y’afo ;</p>
<p>Biom k’ima, cross ukut y’ubiak.</p>
<p>Yak Abasi ofiok unana fo,</p>
<p>Enye idisanake fi ayak.</p>
<p>Dop, ukpon mi, Ufan fo ko k’enyon ;</p>
<p>K’idiok usun, utit fo eyefon.</p>
</div>
<div class="verse hymn-block">
    <p class="verse-number">2</p>
<p>Dop, ukpon mi, Abasi fo nkpo</p>
<p>Fi akama, nt’ esikamade.</p>
<p>Dori enyin k’Enye, kuseme nkpo ;</p>
<p>S’ikimde, k’utit eyeyarare.</p>
<p>Dop, ukpon mi, ofim y’oyobio</p>
<p>K’edediono uyo Andibot mmo.</p>
</div>
<div class="verse hymn-block">
    <p class="verse-number">3</p>
<p>Dop ukpon mi, ke mkpa mm’ufan ima,</p>
<p>K’ini mmon-eyet okimde enyin,</p>
<p>Ini oro christ eyetim ama</p>
<p>Ndino fi kpukpru s’ananade.</p>
<p>Dop, ukpon mi, Obon fo eyeno</p>
<p>Fi, kpukpru s’Enye ama okobo.</p>
</div>
<div class="verse hymn-block">
    <p class="verse-number">4</p>
<p>Dop, ukpon mi, ini k’osop edi,</p>
<p>Emi nnyin ididude ye Obon ;</p>
<p>Ndien ndik y’ukut udutihe,</p>
<p>Abiana eyekure ke ison ;</p>
<p>Dop, ukpon mi, eyet ididuhe,</p>
<p>K’ebiet nnyin iyebono k’akpatre.</p>
</div>
